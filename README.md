
📚 esercizio di oggi: **Landing Page Service**
nome repo: ****`landing-page-service`
****
Vogliamo creare una *landing page* per un servizio di corsi online 🤡.
Una Landing Page (o pagina di atterraggio) è una pagina web specificamente progettata per promuovere un prodotto o un servizio e convertire i visitatori in clienti. Questa pagina è spesso utilizzata come punto di arrivo per campagne di marketing online, come annunci pubblicitari, email marketing, social media e altri canali di marketing digitale.

🎯 **Obiettivo**

Segui le indicazioni del *designer* per riprodurre il layout del prototipo che ti è stato fornito (`prototype.pdf`). Il prototipo è un file pdf ad alta risoluzione quindi potete fare zoom e leggere i dettagli. Ci sono le indicazioni su come apparirà la landing page su desktop e mobile e poi quali sono i font, i colori, le funzionalità interattive.

Nella stessa cartella ci sono anche le icone (SVG), il resto va estrapolato dal prototipo, così come la disposizione delle icone e le funzionalità avanzate come il menu su mobile e lo slider delle recensioni

### Milestone

1️⃣ **Milestone 1 (Struttura HTML & CSS)**

Inizia individuando le macroaree del layout e identificando le aree simili per poter riutilizzare il codice, garantendo una struttura HTML semplice e semantica. Passa poi al CSS, riproducendo fedelmente il layout assegnato per posizionare gli elementi affiancati. Crea classi riutilizzabili per mantenere il codice ordinato e ridurre la duplicazione. Infine, assicurati che il codice CSS sia pulito e facile da mantenere per facilitare eventuali aggiornamenti futuri.

2️⃣ **Milestone 2 (Contenuto)**

Una volta realizzata la base, passa all'inserimento del contenuto seguendo fedelmente le istruzioni del `prototype.pdf`

3️⃣ **Milestone 3 (Interattività)**

Aggiungi interattività alla pagina utilizzando JavaScript. In particolare, implementa la funzionalità di apertura e chiusura del menù mobile, lo slider delle recensioni (se vuoi, prova ad usare la libreria **Swiper** per creare uno slider con le recensioni del prodotto).

🌟 **Bonus (Email)**

Lo scopo principale di una landing page è quello di catturare i contatti dei visitatori, quindi nel nostro caso bisognerebbe far funzionare il form di iscrizione alla newsletter, provaci.

🌟 **Bonus (Vite & SCSS)**

Integra la tua landing page con Vite e SCSS per migliorare il processo di sviluppo e organizzare meglio il tuo codice CSS.

